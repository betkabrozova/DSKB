---
layout: template.njk
title: DSKB
headerType: alt
---

<section>
    <h2 class="page-title">Historie</h2>
    
    <article class="article article--about">
        <p class="article__text">
            Píše se rok 1652... Francouzské Lotrinsko, zbědované následky třicetileté války, je navštíveno dalšími ranami - morem, cholerou, hladem... Na volání o pomoc zazní odpověď pěti statečných žen, které se pouští do boje s bídou všeho druhu a odevzdávají svůj život službě těm nejpotřebnějším. Z malého semínka vyrůstá strom, jehož větve přesahují hranice a v roce 1837 zapouštějí své kořeny v Praze. Řeholní společenství pod ochranou sv. Karla Boromejského a Svaté Rodiny charakterizuje rodinný duch a služba milosrdenství. Na Malé Straně v podpetřínských stráních postavily sestry nemocnici a mateřský dům se sídlem generální představené jako své duchovní a organizační centrum. Odtud pak kongregace rozšiřuje svou činnost. Domov sv. Karla v Řepích vzniká jako druhý dům v Praze, následují další a další sociální a zdravotní ústavy, léčebny, sirotčince, domovy pro tělesně i duševně postižené, pro staré a opuštěné, děti i dospělé. Sestry nehledají teologické nebo filozofické zdůvodnění, proč je na světě tolik bolesti. Dostatečnou odpověď čerpají z života víry, z modlitby - a jdou prostě sloužit. 
        </p>
        <img src="images/domov_historicky_JHajek.jpg" alt="historické foto">
    </article>

    <article class="article article--about">
        <p class="article__text">
            Domov sv. Karla v Řepích, původně určen pro péči o sirotky, je po několika letech přeměněn na ženskou věznici, kde sestry pracují spolu s trestankami v domě i na polnostech a výsledky jejich práce vytvářejí hospodářské zázemí pro Nemocnici Pod Petřínem. Po více než 80 letech plodné činnosti přichází zrušení věznice a násilné vystěhování sester. Během let umlčení slouží dům Výzkumnému ústavu zemědělské techniky. 

            Po roce 1990 se spojily síly i finanční prostředky sester Kongregace, Nadace Dobré dílo, Magistrátu hl.m. Prahy, Ministerstva práce a sociálních věcí, Ministerstva zdravotnictví, Vězeňské služby, mnoha sponzorů tuzemských i zahraničních, aby budova mohla opět sloužit naplňování základního poslání sester boromejek. Vybavení Domova se až na malé výjimky podařilo získat z věcných darů.  
        </p>
        <img src="images/historicka_sestry.jpg" alt="sestry boromejky">
    </article>
</section>
<section>
    <h2 class="page__title">Současnost</h2>
    
    <article class="article article--about">
        <p class="article__text">
            Domov sv. Karla Boromejského je církevní zařízení, ve kterém se spojují čtyři světy a vytvářejí tak zcela ojedinělý projekt. Jsou to řeholnice Kongregace Milosrdných sester sv. Karla Boromejského, věkem pokročilí a nemocní lidé, odsouzené ženy a civilní zaměstnanci. Tyto čtyři světy se setkávají v prostorách Domova, aby spoluvytvářely prostředí vzájemné služby a spolupráce.

            Posláním Domova je péče o věkem pokročilé a nemocné lidi.
        </p>
        <img src="images/vezicka.JPG" alt="věžička domova">
    </article>
</section>

<div class="about__container">
    <div class="box box--about">
        <h3>1. Svět starých a nemocných</h3>
        <img src="/images/nem.png" alt="staří a nemocní">
    </div>
    <div class="box box--about">
        <h3>2. Svět řeholních sester</h3>
        <img src="/images/sestry.png" alt="řeholní sestry">
    </div>
    <div class="box box--about">
        <h3>3. Svět civilních zaměstnanců</h3>
        <img src="/images/civil.png" alt="civilní zaměstnanci">
    </div>
    <div class="box box--about">
        <h3>4. Svět odsouzených žen</h3>
        <img src="/images/vezen.png" alt="odsouzené ženy">
    </div>
</div>
    